# Delavnica: Načrtovanje in priprava proteinskih konstruktov

## Namen

Namen delavnice je z analizo primerov pridobiti razumevanje o:
- načrtovanju proteinskih konstruktov, primernih za strukturno analizo,
- razlikah med aminokislinskim zaporedjem proteina v zbirki struktur in tistim v zbirki UniProt,
- tem, zakaj nekaterih delov polipepotidne verige proteina v modelu strukture ni.

Zgoraj navedeno je pomembno za pripravo seminarske naloge in sicer [dela, ki se nanaša na uporabljene metodološke pristope](naloge-navodila.md#vsebinavsebina), si mora obsegati nezanemarljiv del predstavitve.

## Potrebščine

Za izvedbo potrebujete:
- spletni brskalnik (najbolje na namiznem ali prenosnem računalniku, pogojno na tablici, na slednji je sicer malce težje manipulirati z modeli struktur; mobilni telefon ni primeren),
- povezavo v splet.

```{admonition} Miška
:class: hint
Priporočam uporabo miške, ki omogoča levi in desni klik ter kolešček (sredinski klik), saj to bistveno olajša manipulacijo struktur v 3D.
```

## Obravnavani primeri

V okviru delavnice bomo obravnavali pripravo vzorca dveh proteinov, ki sta bila uporabljena za namen določitve njihove strukture, in sicer:
- **kompleks človeškega proteina BCL-X$_L$ in peptidnega inhibitorja**, ki je opisan v članku *Cyclic peptides discriminate BCL-2 and its clinical mutants from BCL-XL by engaging a single-residue discrepancy* ([10.1038/s41467-024-45848-1](https://doi.org/10.1038/s41467-024-45848-1));
- **nikotinskega acetilholinskega receptorja α4**, ki je opisan v članku *Structural mechanisms of α7 nicotinic receptor allosteric modulation and activation* ([10.1016/j.cell.2024.01.032](https://doi.org/10.1016/j.cell.2024.01.032)).

*Oba proteina sta bila obravnavana v okviru študentskih seminarjev pri predmetu Struktura proteinov v študijskem letu 2023/2024.*

Za vsakega od obravnavanih primerov bomo odgovorili (vsaj) na naslednja vprašanja:
- So za določanje strukture pripravili celoten protein ali zgolj njegov del? Zakaj?
- Če gre za rekombinanten protein:
    - Kateri ekspresijski sistem so uporabili in zakaj?
    - Kako je potekalo izražanje proteina?
- Kako so protein očistili?
- Kako so očiščen protein okarakterizirali?
- Kako so uporabili protein za določitev strukture (navezovanje na uporabljeno metodo za določitev strukture)?

Na vsa vprašanja včasih ni mogoče nedvoumno odgovoriti zgolj z branjem in analizo primarnega članka temveč se je potrebno obrniti na druge vire (članka, orodja za analizo).

## Drugi viri (neobvezno!)
- članek na temo izbire ekspresijskega sistema za pripravo rekombinantnih proteinov: [**A concise guide to choosing suitable gene expression systems for recombinant protein production**](https://doi.org/10.1016/j.xpro.2023.102572) {cite:p}`Schutz2023aaa`