# Kako uporabljati modele?

## Ogled sej

V tem delu so po tematskih sklopih zbrane predpripravljene seje za vizualizacijo makromolekulskih struktur (spremljajo jih statične slike, neposredno zgenerirane iz njih). Odprejo se v brskalniku v [MolStar](../orodjarna/molstar.md), do njih pa lahko dostopate:
- s klikom na tekstne in slikovne povezave na teh spletnih straneh ali
- preko skeniranja kod QR na drsnicah s predavanj, kar je še posebej uporabno med predavanji, kjer si lahko vrtljive modele struktur pričarate kar na pametnem telefonu.

## Manipulacija modelov struktur

S sejami lahko poljubno manipulirate. Najenostavnejše operacije so rotacija, približevanje/oddaljevanje in translacija modelov (mogoča tudi zgolj z uporabo prstvo na zaslonih na dotik). Z vklopom prikaza orodij, ki je sicer pri večini sej privzeto izključen, pa lahko prikaz dodatno prilagodite – na primer, vključite lahko prikaz elektronske gostote pri strukturah, določenih z rentgensko difrakcijo, izvajate meritve (razdalje, koti), spreminjate načine vizualizacije (kroglice in palčke, molekulska površina, trak, ...), dodajate oznake ipd. Kratek opis možnosti je naveden v [uvodu v MolStar](../orodjarna/molstar).

## Ogled sej brez internetne povezave

Če želite seje uporabljati brez internetne povezave (*offline*) morate storiti dvoje:
- posamezne seje (datoteke s končnico `molx`) ali kar [celotno mapo s sejami](https://github.com/mpavsic/sbio/tree/main/sbio/seje) (`seje`) si prenesite z repozitorija, za prenos mape kot dela repozitorija lahko uporabite več pristopov, na primer [tega](https://www.wikihow.com/Download-a-GitHub-Folder) ali [tega](https://stackoverflow.com/questions/7106012/download-a-single-folder-or-directory-from-a-github-repo),
- nainstalirajte si [Visual Studio Code](https://code.visualstudio.com/) ali odprtokodno različico [VSCodium](https://vscodium.com/) (na voljo za Windows, Linux in macOS) z razširitvijo [Protein Viewer](https://marketplace.visualstudio.com/items?itemName=ArianJamasb.protein-viewer), kot je to na kratko opisano v [razdelku MolStar](molstar-lokalno).


(nedelovanje-sej)=
```{admonition} Nedelovanje sej
:class: note
Zaradi posodobljene verzije MolStar se lahko zgodi, da kakšna seja ne deluje. Če naletite na tako povezavo oz. sejo mi to prosim sporočite (navodila so na dnu [naslovnice](opomba-povratna-info)).
```