# Seminarske delavnice

Zraven [predstavitev seminarskih nalog](naloge.md) bodo v okviru seminarskih terminov izvedene delavnice, katerih teme bodo:
- [**vizualizacija struktur z orodjem MolStar**](delavnice-molstar.md),
- [**zbirke struktur**](delavnice-pdb.md) s poudarkom na zbirki RCSB PDB, predstavljene pa bodo tudi PDBe, AlphaFold Protein Structure Database, BMRB in EMDB,
- **eksperimentalni pristopi za določanje struktur makromolekul** – ogledali si bomo nekatere primere struktur s poudarkom na procesu njihove določitve od priprave vzorca do strukture, kar bo dopolnjeno z nekaj temami kot dopolnitev predavanj:
  - [**načrtovanje proteinskih konstruktov za strukturno analizo**](delavnice-konstrukti.md) in
  - [**gradnja in piljenje modela strukture (MX)**](delavnice-gradnja.md).

Program **Chimera** boste spoznali v okviru vaj pri tem predmetu. Znanje in veščine, pridobljene na teh delavnicah in vajah, vam bodo v pomoč pri samostojni pripravi seminarskih nalog.

Orodja PyMOl sicer ne bomo podrobneje predstavljali, še vedno je pa dostopna podstran z delavnico na temo  [**vizualizacije struktur z orodjem PyMOL**](delavnice-pymol.md).

Delavnice se bodo izvajale v predavalnici, zaželjeno pa je, da vas čim več prinese prenosne računalnike. Za izvedbo potrebujete zgolj internetno povezavo (uredite si Eduroam), saj bomo uporabljali zgolj programe, ki tečejo v spletnem brskalniku, in preko spleta dostopne zbirke podatkov.